# -*- mode: mandoku-view; -*-
#+TITLE: 浣花集
#+DATE: 2015-08-24 23:49:46.681834
#+PROPERTY: ID KR4c0111
#+PROPERTY: BASEEDITION SBCK
#+PROPERTY: JUAN 卷九
<pb:KR4c0111_WYG_009-1a>¶
欽定四庫全書¶
　浣花集巻九　　　　　　唐　韋莊　撰¶
　　今體詩凡十二首¶
　　　與東呉生相遇(及第後/出關作)¶
十年身事各如萍白首相逢淚滿纓老去不知花有態¶
亂來唯覺酒多情貧疑陋巷春偏少貴想豪家月最明¶
且(一作/獨)對一罇開口笑未衰應見泰階平¶
　　　庭前桃¶
<pb:KR4c0111_WYG_009-1b>¶
曽向桃源爛漫遊也同漁父泛仙舟皆言洞裏千株好¶
未勝庭前一樹幽帶露似垂湘女淚無言如伴息媯愁¶
五陵公子饒春恨莫引香風上酒樓¶
　　　丙辰年鄜州遇寒食城外醉吟七言五首¶
滿街楊栁緑絲烟畫出清明二月天好是隔簾花樹動¶
女郎撩亂送鞦韆¶
雕隂寒食足遊人金鳯羅衣溼麝薰腸斷入城芳草路¶
淡紅香白一羣羣¶
<pb:KR4c0111_WYG_009-2a>¶
開元坡下日初斜拜掃歸來走鈿車可惜數株紅艷好¶
不知今夜落誰家¶
馬驕風疾玉鞭長過去唯留一陣香閒客不須燒破眼¶
好花皆屬富家郎¶
雨絲烟栁欲清明金屋人間煖鳯笙永日(一作/畫)迢迢無¶
一事隔街聞築氣毬聲¶
　　　宜君(一作/春)縣比卜居不遂留題王秀才别墅二¶
　　　　首¶
<pb:KR4c0111_WYG_009-2b>¶
本期同此卧林丘榾柮爐前擁布裘何事却騎羸馬去¶
白雲紅樹不相留¶
明月嚴霜撲皁貂羡君髙卧正逍遙門前積雪深三尺¶
火滿紅爐酒滿瓢¶
　　　鄜州留别張員外¶
江南相送君山下塞北相逢朔漠中三楚故人皆是夢¶
十年陳事只如風莫言身世他時異且喜琴罇數日同¶
惆悵却愁明日别馬嘶山店雨濛濛¶
<pb:KR4c0111_WYG_009-3a>¶
　　　病中聞相府夜宴戲贈集賢盧學士¶
滿筵紅蠟照香鈿一夜歌鐘欲沸天花裏亂飛金錯落¶
月中爭認繡連乾罇前莫話詩三百醉後寧辭酒十千¶
無那兩三新進士風流長得飲徒憐¶
　　　出關¶
馬嘶烟岸栁隂斜東去(一作/回首)關山路轉賖到處因循縁¶
嗜酒一生惆悵為判花危時秪合身無著白日那堪事¶
有涯正是灞陵春酎緑仲宣何事獨辭家¶
<pb:KR4c0111_WYG_009-3b>¶
　¶
　¶
　¶
　¶
　¶
　¶
　¶
　浣花集巻九¶
