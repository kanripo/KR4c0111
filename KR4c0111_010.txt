# -*- mode: mandoku-view; -*-
#+TITLE: 浣花集
#+DATE: 2015-08-24 23:49:46.695972
#+PROPERTY: ID KR4c0111
#+PROPERTY: BASEEDITION SBCK
#+PROPERTY: JUAN 卷十
<pb:KR4c0111_WYG_010-1a>¶
欽定四庫全書¶
　浣花集巻十　　　　　　唐　韋莊　撰¶
　　今體詩凡六首¶
　　　過樊川舊居(時在華州駕前/奉使入蜀作)¶
却到樊川訪舊遊夕陽衰草杜陵秋應劉去後苔生閣¶
稽阮歸來雪滿頭能説亂離惟有燕觧偷閒暇不如鷗¶
千桑萬海無人見横笛一聲空淚流¶
　　　長安舊里¶
<pb:KR4c0111_WYG_010-1b>¶
滿日墻匡春草深傷時傷事更傷心車輪馬跡今何在¶
十二玉樓無處尋¶
　　　過渼陂懐舊¶
辛勤曽寄玉峯前一别雲溪二十年三徑荒凉迷竹樹¶
四鄰凋謝變桑田渼陂可是當時事紫閣空餘舊日烟¶
多少亂離無處問夕陽吟罷涕&KR1008;然¶
　　　汧陽間¶
汧水悠悠去似絣逺山如畫翠眉横僧尋野渡歸呉嶽¶
<pb:KR4c0111_WYG_010-2a>¶
雁帶斜陽入渭城邉靜不收蕃帳馬地貧惟賣隴山鸚¶
牧童何處吹羌笛一曲梅花出塞聲¶
　　　焦崖閣¶
李白曽歌蜀道難長聞白日上青天今朝夜過焦崖閣¶
始信星河在馬前¶
　　　雞公幘(去褒城縣/二十里)¶
石狀雖如幘山形可類雞向風疑欲鬭帶雨似聞啼蔓¶
織青籠合松長翠羽低不鳴非有意為怕客奔齊¶
<pb:KR4c0111_WYG_010-2b>¶
　¶
　¶
　¶
　¶
　¶
　¶
　¶
　浣花集巻十¶
